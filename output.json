{"title":"Surdejsboller uden gær","ingredients":["Surdej","2 dl. surdej fra køleskabet","2 dl. hvedemel","1 dl. vand","Surdejsboller","2 1/2 dl surdej fra portionen ovenfor","1 dl fuldkorns ølandshvede","3 dl sigtet ølandshvede","6 dl øko hvedemel","5 dl koldt vand","2 tsk. honning","15 g salt"],"steps":["Surdej\nFå min opskrift på en færdig surdej her >>\nRør 2 dl færdig surdej, 1 dl. vand, 2 dl. hvedemel sammen i en stor skål til det er helt ensartet i konsistensen. Lad det stå på køkkenbordet en times tid.\nKom halvdelen af surdejen i et bæger med låg og stil på køl til næste gang.","Surdejsbollerne\nKom mel, honning, salt og vand i skålen med den surdej der skal bages af – rør grundigt rundt.","Lad det stå på køkkenbordet i en time og stil derefter på køl indtil lige før sengetid.","Vigtigt – fold dejen, mens den står på køl.\nMens dejen står på køl, skal den jævnligt ud og foldes. Dvs. at man hiver op i dejen og folder den over hinanden 4-5 gange, stiller den tilbage på køl og gentager gerne 4-6 gange.","Her kan man mærke at dejen bliver mere og mere elastisk for hver gang og slipper skålen ret nemt. Hvis nu dejen efter 2-3 gange føles for våd og ikke til at folde uden at den klistrer helt vildt – så kom en ½-1 dl. mere hvedemel i dejen.","Hele dette step med at folde dejen kan springes over ved at røre dejen på en røremaskine med kraftig motor i 10-15 minutter fra starten. Men jeg vil anbefale at prøve foldeteknikken de første par gange, inden man bruger røremaskinen.","Inden sengetid\nOm aftenen tages dejen ud af køleskabet. Lad den hæve, dækket med et rent klæde, på køkkenbordet i ca. 8-9 timer.","Om morgenen\nOm morgenen, tændes ovnen på 250 grader varmluft – med en bageplade i ovnen.","Brug en dejspartel til at få dejen forsigtigt ud af skålen på et meldrysset bord (i denne video viser jeg teknikken, ca 4 minutter inde i videoen)","Drys en lille smule mel over dejen, og fold derefter dejen indover hinanden 4-5 gange, til den er som en spænstig kugle.","Skær bollerne ud med en spartel og form dem samtidig, så de bliver flot runde.","Løft bollerne over på et stykke bagepapir.","Når ovnen er varm, så skubbes bagepapiret med bollerne ind på den varme bageplade og bollerne bages i 5 minutter ved 250 grader varmluft, og derefter i ca. 8-10 minutter ved 220 grader varmluft.","Lad dem køle lidt af på en rist, inden de serveres."],"categories":["Alle Opskrifter","Boller","Brød og Boller - samlet","Brunch","Morgenmad"]}